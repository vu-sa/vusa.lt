# Dažniausiai užduodami klausimai (D.U.K)

## Bendriniai klausimai

### 🎯 Kas yra vusa.lt/mano?

Mano VU SA (arba vusa.lt/mano) – tai vidinė VU SA platforma, skirta palengvinti ir optimizuoti visų VU SA narių darbą, įskaitant studentų atstovus (-es), administratorius (-es), koordinatorius (-es) ir studentų (-čių) iniciatyvų vadovus (-es). Platforma užtikrina efektyvius procesus, veiksmingą bendravimą ir lengvą prieigą prie informacijos bei išteklių.

### 💡 Kodėl verta naudoti Mano VU SA?

✅ Efektyvesnis išteklių valdymas ir administravimas;
✅ Aiškesnė komunikacija tarp skirtingų sričių koordinatorių;
✅ Lengva prieiga prie svarbios informacijos ir dokumentų;

### 🎯 Kaip šia platforma gali naudotis administratoriai (-ės) ir koordinatoriai (-ės)?

#### 🔹 Rezervacijų sistema (daiktų rezervacija)

VU SA P bei studentų (-čių) iniciatyvų administratoriai (-ės) gali lengvai rezervuoti reikalingus daiktus, pavyzdžiui, įrangą, atributiką ar kitus išteklius. Tai leidžia efektyviai planuoti naudojimąsi bendrais resursais, išvengti dubliavimo bei užtikrinti racionalų turimų priemonių paskirstymą.

Šios sistemos dėka kiekvienas VU SA P ar studentų (-čių) iniciatyvos organizatorius gali sutaupyti lėšų, nes nėra būtinybės pirkti naujų daiktų, jei jie jau yra prieinami kitiems VU SA padaliniams. Be to, aiškiai matoma, kas ir kada naudoja tam tikrus išteklius, todėl sumažėja netikslumų bei dingimo atvejų.
 
#### 🔹 Dokumentų naršyklė (administravimas, viešinimas ir skaidrumas)

Mano VU SA suteikia galimybę administruoti, kelti ir viešinti įvairius dokumentus - skirtingų darinių protokolus, ataskaitos ar kitus svarbius dokumentus. Tai padeda užtikrinti skaidrumą ir lengvą prieigą prie informacijos visiems suinteresuotiems asmenims.

Dokumentų administravimo funkcija leidžia ne tik centralizuotai kaupti ir sisteminti informaciją, bet ir užtikrinti, kad reikiami dokumentai būtų lengvai pasiekiami visiems, kam jie reikalingi. Tai ypač svarbu užtikrinant atvirumą ir sklandų bendradarbiavimą tarp skirtingų VU SA padalinių bei iniciatyvų.
 
#### 🔹 Kalendoriai

Platformoje galima skelbti darbotvarkes, organizuoti visuotinius susirinkimus ir užtikrinti, kad visa svarbi informacija būtų lengvai prieinama. Tai padeda koordinuoti veiklas ir palaikyti sklandžią komunikaciją tarp VU SA padalinių. 

Centralizuotas kalendorius leidžia geriau planuoti veiklas, išvengti laiko persidengimų ir užtikrinti, kad visi reikiami asmenys būtų informuoti apie artėjančius susitikimus. Be to, ši funkcija padeda efektyviau koordinuoti darbą tarp skirtingų VU SA padalinių.

## Rezervacijos sistema

### 🎯 Ar daiktų rezervaciją  gali atlikti tik VU SA P bei studentų iniciatyvų administratorius (-ė)?

Daiktų rezervaciją gali atlikti bet kuris (-i) VU SA P ar studentų (-čių) iniciatyvų koordinatorius (-ė). Tačiau rezervaciją patvirtinti gali tik VU SA P ar studentų (-čių) iniciatyvų administratorius (-ė)

### 🎯 Kokį laikotarpį nurodyti rezervuojantis daiktą?

Rezervuojantis daiktą rekomenduojama nurodyt laiką, kada tiksliai planuojate atvykti atsiimti daikto bei tikslų laiką, kurią dieną ir valandą planuojate grąžinti daiktą. Kuo tiksliau pateiksime informaciją, tuo mažiau reikės papildomai komunikuoti vieniems su kitais.

### 🎯 Ar patvirtinus išteklio rezervaciją, pasikeitus situacijai galima atšaukti rezervacijos patvirtinimą?

Šiuo metu tokios galimybės nėra. Jeigu patvirtinote išteklį, kurio negalite paskolinti, tokiu atveju reikėtų parašyti komentarą, jog išteklio rezervacija yra atšaukiama ir papildomai painformuokite žmogų.

### 🎯 Ar kuriant išteklį reikia pridėti nuotrauką, anglišką aprašymą ir kt. Informaciją?
Taip. Pridedant į sistemą naujus daiktus reikėtų - pridėti nuotrauką, išsamų išteklio aprašymą, viską pateikti ir EN kalba, nepriklausomai nuo to ar Jūsų padalinyje, studentų (-čių) iniciatyvoje veikia tarptautiniai studentai (-ės) ar ne.

### 🎯 Ką daryti, jeigu prieš / per / po renginio pamatėme, jog buvo sugadintas daiktas?

Jeigu pastebėjote, jog daiktas yra sugadintas, pirmiausia painformuokite VU SA Padalinį ar studentų (-čių) iniciatyvių administratorių (-ę) (nebūvimo atveju – VU SA P ar studentų (-čių) iniciatyvų vadovą (-ę)) apie tai, jog daiktas yra sugadintas. Sutarkite ar reikės kompensuoti nuostolius ar ne.

### 🎯 Ar yra limitas, kiek daiktų galime skolintis?

Uždėto limito nėra, galite skolintis daiktų tiek, kiek yra įkelta į sistemą. 

## Dokumentų naršyklė

### 🎯 Kokius dokumentus keliame į dokumentų naršyklę?

Į dokumentų naršyklę keliame:
- VU SA P Nuostatus;
- VU SA P Tarpines bei metines ataskaitas;
- VU SA P Metų veiklos planus;
- VU SA P Ataskaitinių-rinkiminių, neeilinių rinkiminių, neeilinių ataskaitinių-rinkiminių konferencijų protokolus;
- VU SA P Kolegialaus valdymo organo (KVO) (Valdybos / VU SA MIF atveju Tarybos) protokolus

### 🎯 Jeigu mūsų padalinyje neveikia tarptautiniai studentai (-ės), ar reikia kelti dokumentus EN kalba?

Jeigu Jūsų padalinyje nėra tarptautinių studentų (-čių), tokiu atveju nėra būtina kelti dokumentų anglų kalba. Visgi, jeigu Jūsų padalinyje veikia tarptautiniai studentai (-ės), reikėtų į svetainę kelti dvikalbius dokumentus t.y tiek lietuvių, tiek anglų kalbomis.

### 🎯 Ar bet kas gali kelti dokumentus į dokumentų naršyklę?

Iš esmės gali kelti bet kuris VU SA P koordinatorius (-ė), tačiau ši atsakomybė ir funkcijos yra priskirtos VU SA P administratoriams (-ėms).

### 🎯 Ar į svetainę dokumentus privalo kelti ir VU SA studentų (-čių) iniciatyvos?

Šiuo metu dėl techninių galimybių dokumentus į vusa.lt gali kelti tik VU SA padaliniai. 

### 🎯 Ką daryti, jeigu įkeltame dokumente pastebėjau klaidą, tačiau dokumentas jau yra įkeltas į sistemą?

Jeigu pastebėjote, kad dokumente yra įsivėlusi klaida, tokiu atveju reikėtų ištrinti dokumentą iš VU SA Archyvo, jį pakoreguoti ir naują versiją įkelti į VU SA Archyvą. Tada dokumentą sutvarkyti pagal techninius reikalavimus ir įkelti į svetainę iš naujo.

### 🎯 Kiek dokumentų šiuo metu gali įkelti į Dokumentų naršyklę vienu kartu?

Vienu kartu galima įkelti iki 20 dokumentų. 

### 🎯 Kokio formato dokumentus galima kelti į svetainę?

Jeigu tai yra visuotinio, kuratorių, koordinatorių, kolegialaus valdymo organo posėdžių susirinkimų protokolai, tokiu atveju dokumentus reikėtų kelti tiek į archyvą, tiek į svetainę .pdf formatu (Archyve galima laikyti tiek galutines, tiek redaguojamas dokumentų versijas).

Jeigu tai yra šablonai, tokiu atveju į svetainę galima kelti ir .docx ar kitokiais formatais.
